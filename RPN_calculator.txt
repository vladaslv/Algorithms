Janusz, jako modelowy wręcz ojciec spędza ostatnio całe wieczory z córką Andżelą, na rozwiązywaniu pracy domowej z matematyki.
Nie od dziś wiadomo, że nauczyciele przesadzają z ilością zadań. Ostatnio uczennica codziennie przynosi do domu listy na których 
jest kilkadziesiąt równań do rozwiązania. Janusz nie jest jednak orłem z matematyki. Tę cechę odziedziczyła po nim córka. Mimo,
że zwykle siedzą do późnych godzin wieczornych to często okazuje się, że w wynikach są błędy. Muszą je wówczas poprawiać. Do tego 
zadania są podchwytliwe i czasami zawierają błędy w ustawieniu nawiasów. To wszystko jednak nie jest jeszcze najgorsze. Już wkrótce 
w telewizji zacznie się nowy sezon ulubionego serialu Janusza, w związku z czym nie będzie miał czasu na pracę z Andżelą. Wiadomo, 
są w życiu rzeczy ważne i ważniejsze. Bohater wpadł zatem na genialny pomysł. Wystarczy stworzyć program który z listy równań wybierze
te w których nawiasy są ustawione poprawnie i poda ich wyniki. Nie ma to jak tzw. “gotowiec”.

Wejście:
W pierwszej linii wejścia program otrzymuje liczbę n opisującą ilość równań do rozwiązania. Kolejne n linii zawiera równania r. Może się 
ono składać z liczb całkowitych, działań ‘+’, ‘-‘, ‘*’, ‘/’ oraz nawiasów ‘()’, ‘[]’, ‘{}’.

1 ≤ n ≤ 10000

Wyjście:
Na wyjściu program powinien wyświetlić wyniki równań których nawiasy są ustawione poprawnie. Jeżeli w równaniu jest błąd program powinien
wyświetlić informację BLAD. Nawiasowanie jest uznawane za błędne wtedy kiedy z którejś strony brakuje nawiasu lub lewy nie zgadza się z 
prawym.

Przykład:
Wejście:
4
[(2+4)-8]*9
](16+8)-4
(3+4)*9
[(1+8)*4]+9-6
Wyjście:
-18
BLAD
63
39
