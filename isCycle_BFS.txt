Janusz nie sądził, że współczesna młodzieżowa rozrywka zainteresuje go na tyle, by miał spędzić przy niej godziny. A jednak, gdy Piotr
pokazał mu swoją nową interaktywną grę planszową „Zielony wygrywa” z zielono-czerwonym pionkiem w odstawkę poszło polerowanie samochodu,
sąsiedzkie intrygi i polskie seriale. Na planszy gry widoczne są pola połączone jednokierunkowymi drogami. W każdym ruchu gracz może
przesunąć swojego pionka o jedno pole. Pionek może kilkakrotnie przejść przez dane pole. Po każdym ruchu pionek zmienia kolor z 
zielonego na czerwony lub z czerwonego na zielony. Na początku gry pionek ustawiany jest w losowym miejscu i przybiera kolor zielony. 
Gra kończy się, gdy poruszenie pionka nie jest możliwe (nie ma żadnej drogi wychodzącej z pola, na którym jest pionek). Gracz wygrywa 
jeśli na końcu gry pionek ma kolor zielony.

Każda partia gry jest unikalna, bo plansza za każdym razem generuje się na nowo. Tak jest, nadchodzą czasy elektronicznych planszówek!

Na podstawie opisu planszy i wybranego pola startowego spróbuj ocenić, czy Janusz może wygrać daną partię. Możliwe jest, że startując z 
wybranego pola nie da się wygrać partii, ale można nie dopuścić do przegranej poprzez zapętlenie się na drodze. Taką sytuację nazywamy 
remisem.

Wejście:
Na wejściu program otrzymuje liczbę naturalną t, oznaczającą liczbę partii, jakie Janusz danego dnia rozegra. Następnie podanych jest t 
zestawów danych. Każdy zestaw składa się z trzech liczb naturalnych n, m oraz s oznaczających liczbę pól, liczbę dróg pomiędzy polami i
numer pola, z którego rozpoczyna się gra.
W kolejnych m liniach występują pary liczb naturalnych x i y – które informują, że pionek z pola nr x można przesunąć na pole nr y.
Należy przyjąć, że nie pojawią się wielokrotnie te same połączenia ani pętle (czyli połączenia które zaczynają się i kończą w tym samym
polu).
Pola numerowane są od 0.

1 ≤ t ≤ 10
1 ≤ n ≤ 100000
0 ≤ m ≤ 2*n
0 ≤ x,y < n
Wyjście:
Na wyjściu dla każdego testu program ma wypisać informację NIE, jeżeli nie ma możliwości, by Janusz wygrał partię, REMIS, jeżeli nie da
się wygrać partii, ale można doprowadzić do remisu lub TAK, jeżeli Janusz może wygrać grę. W przypadku wygranej należy w drugiej linii
wyjścia dla danego testu wypisać numery pól, na które kolejno należy przesunąć pionek. Należy podać najkrótsze rozwiązanie. W przypadku
ścieżek równej długości należy wybrać pierwszą leksykograficznie.

Przykład:
Wejście:
3
6 7 3
0 1
1 5
2 0
2 1
3 2
3 4
4 0
4 3 0
0 1
1 2
2 3
2 2 0
0 1
1 0

Wyjście:
TAK
3 2 0 1 5
NIE
REMIS
