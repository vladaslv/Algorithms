Miasto w którym mieszka Janusz od pewnego czasu boryka się z problemem wandali. Demolują wszystko co stanie na ich drodze.
W nocy ich łupem padł passat Janusza. Nasz bohater szybko zgłosił to wszędzie gdzie tylko się dało. Niestety wszystkie organa 
ścigania są zajęte innymi ważniejszymi sprawami. To przelało czarę goryczy. Janusz pobiegł do ratusza porozmawiać z burmistrzem i
dowiedzieć się dlaczego w tak dużym mieście nie ma jeszcze monitoringu.

- Panie Januszu, jesteśmy tylko małym biednym miastem. Pozyskanie funduszy na ten cel nie jest proste. Zwłaszcza, że mamy teraz inne 
ważniejsze wydatki, takie jak budowa pomnika operatorów wózków widłowych. Mamy co prawda kamery które otrzymaliśmy z województwa ale
trzeba je jeszcze odpowiednio rozmieścić. Firma projektowa jest jednak bardzo droga.

- Znajdzie się na to rada, ale najpierw opracujmy reguły według których kamery powinny być rozmieszczone.

Janusz z burmistrzem zaczął przygotowywać wytyczne do rozmieszczenia kamer. Wiadomo, że miasto zbudowane jest na planie gwiazdy.
Oznacza to, że z dowolnego punktu A do dowolnego punktu B można dotrzeć tylko jedną trasą. Przede wszystkim kamery powinny zostać 
rozmieszczone na najbardziej ruchliwych skrzyżowaniach, czyli takich w których zbiega się najwięcej dróg. Ustalili zatem ile minimalnie
dróg powinno się zbiegać na skrzyżowaniu na którym zostanie zainstalowany monitoring. Każde monitorowane skrzyżowanie powinno oddzielać 
jedno skrzyżowanie bez kamery. Nie może jednak wystąpić sytuacja w której więcej niż trzy następujące po sobie skrzyżowania nie są 
monitorowane. Wówczas nawet jeżeli ilość dróg składających się na skrzyżowanie jest mniejsza niż ustalono kamera i tak zostanie na 
nim zainstalowana. Pierwsza kamera musi zostać umieszczona w centrum miasta, czyli w miejscu w którym stoi ratusz. To właśnie z tego 
miejsca powinno rozpocząć się rozmieszczanie kamer w głąb miasta. Jeżeli poruszając się w głąb miasta napotkamy skrzyżowanie spełniające
warunki to od razu jest ono oznaczane do umieszczenia kamery. Burmistrza wciąż gryzło jednak jedno pytanie.

- Panie Januszu, cały czas zastanawiam się kto nam przygotuje mapę rozmieszczenia kamer. Przecież nie mamy na to funduszy.

- Jak to kto? Za darmo mogą nam to zrobić tylko studenci.

Wejście:
W pierwszej linii program otrzymuje dwie liczby całkowite n i m, określające liczbę skrzyżowań w mieście oraz minimalną ilość dróg 
które powinny zbiegać się na monitorowanym skrzyżowaniu. Skrzyżowania numerowane są od 1 do n. Ratusz zawsze znajduje się na
skrzyżowaniu numer 1. W kolejnych n-1 liniach program otrzymuje parę liczb całkowitych a i b które reprezentują drogę łączącą dwa
skrzyżowania o numerach a i b podawane warstwami gdzie a jest ojcem natomiast b synem.

1 ≤ n ≤ 250000

Wyjście:
Na wyjściu program powinien wyświetlić numery skrzyżowań na których powinny zostać umieszczone kamery zgodnie z wytycznymi podanymi w 
zadaniu w kolejności rosnącej. Skrzyżowania należy rozpatrywać w kolejności preorder.

Przykład:
Wejście:
19 3
1 2
1 3
1 4
2 5
3 6
4 7
5 8
5 9
5 10
6 18
6 19
7 17
18 14
18 15
18 16
19 11
19 12
19 13

Wyjście:
1 5 6
